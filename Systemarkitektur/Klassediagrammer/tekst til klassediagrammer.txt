ComputerVisionLibrary
Formålet med dette bibliotek er at få en afgrænset 3D scanning fra et 3D kamera.
KinectFusionizeren har til ansvar at åbne Kinect-sensoren, tage det nuværende dybdebillede fra sensoren og konvertere det til en mesh.
ComputerVisionMaster virker som den logiske grænseflade til KinectFusionizeren, hvor instansen af den nuværende mesh lagres her.
Andre klasser kan subscribe til ComputerVisionMasteren for at høre hvornår der er en ny mesh tilgængelig.

CalculationLibrary (ConversionLibrary)
Dette bibliotek agerer som bindeledet mellem ComputerVisionLibrary og RoboLibrary.
CameraToRobotCalibrator sørger for at konvertere 3D scanningen givet fra ComputerVisionLibrary fra 3D Kameras rum til Robot Arms rum.
Det gør at hvert eneste punkt i modellen kan gives videre til Robot Arm som en positur.
Det er nødvendigt at finde ud af hvilken rute Robot Arm skal tage for at ultralydsscanne et objekt - det står PathCreator for.
Efter transformation til Robot Arms rum afgør PathCreator listen af positurer som Robot Arm skal løbe igennem.

RoboLibrary
Biblioteket giver mulighed for kommunikation med Robot Arm.
I det øverste modul, RoboMaster, af biblioteket vil der være mulighed for at instruere Robot Arm i at gennemløbe en mængde af positurer.
PathFeeder står for at gennemløbe hver positur i listen, og kommunikere med Data for at finde ud af hvornår den næste positur skal sendes til Robot Arm.
Data-klassen er der som en grænseflade mellem den 'logiske' del af biblioteket og dens underliggende reader/writer klasser.
Reader står for kontinuerligt at læse data fra Robot Arm. Analyzer konverterer det indlæste data til en objekt-orienteret model, altså transformation
af bytes til Robot Arms nuværende positur.
Writer står for at omskrive værdier til binær data. Modbus skriver binær data ud på Robot Arms IP gennem modbus-protokollen.