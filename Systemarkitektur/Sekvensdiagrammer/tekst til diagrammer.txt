Sekvens - 3D Scan
Ved scan vil KinectFusionizeren stå for at tage et dybdebillede fra Kinect-sensoren.
Den vil dernæst konvertere dybdebilledet til en point cloud.
Dette trianguleres, så der fås en mesh der efterfølgende kan bearbejdes. 
3DScanMenu modtager meshen gennem event-kommunikation.
Gennem de beskræringsparametre der er valgt i menuen vil meshen dernæst beskæres i Slicer, så kun det ønskede område fremkommer.
Efter beskæringen vises meshen som en rotérbar 3D model i menuen.

Sekvens - Feed Path
Efter konvertering af mesh output til robot positur sti, vil listen af positurer sendes fra RoboMaster til PathFeeder. 
Se sekvensdiagrammet 'Path Creation' for en gennemgang af hvordan disse positurer findes.
PathFeeder gennemløber hver positur og sender den næste i listen til Data, som videregiver posituren til Writer.
RoboMaster informeres løbende om hvor langt PathFeeder er med at gennemløbe punkter.
Writer konverterer posituren til binær data, og ModBus skriver dataen ud på Robot Arms register.
Hernæst ser PathFeeder på om Robot Arms nuværende positur har nærmet sig den ønskede positur. 
Når den er tæt nok på, hoppes der ud af 'while'-løkken, og den næste positur kan sendes.
Den Alt der er her skal forstås som at PathFeeder kører i sin egen baggrundstråd der kan pauses. 
Ved terminering af denne baggrundstråd vil PathFeeder stoppe med at videregive nye positurer til Robot Arm.

Sekvens - Read Robot Data
Reader initieres med en IP hvor den skal lytte på. 
Der åbnes en socket på denne IP, og derefter lytter den kontinuert i en baggrundstråd. 
Readeren giver de rå data videre til Analyzer som konverterer dem til Robot Arms nuværende positur.

Sekvens - Path Creation
Ved tryk på Ultralydsscan-knappen sendes den scannede mesh videre til CalculationMaster. Se sekvensdiagrammet '3D scan' for at se hvordan den scannede mesh opnås.
Først skal meshen konverteres fra 3D Kameras rum til Robot Arms rum, dette sker i CameraToRobotCalibrator, hvor meshen roteres og translateres ift. hvor 3D Kamera befinder sig i virkeligheden.
Efter transformationen skal meshen udjævnes, så de rå og ekstreme normaler i meshen udglattes. Loopet afgør hvor mange gangen meshen skal gennemkøres filteret.
Dernæst sendes den konverterede mesh til PathCreator så der oprettes en liste af de punkter i meshen vi ønsker at Robot Arm skal gennemgå.
Til sidst skal stien der findes i PathCreator konverteres til Robot Arm positurer, da stien i PathCreator kun fortæller position direkte på meshen.
Med denne sti får Robot Arm afdækket overfladen på Patient, hvis den har en Ultralydsscanner monteret.
Stien kan nu videresendes til RoboMaster - se sekvensdiagrammet 'Feed Path'.