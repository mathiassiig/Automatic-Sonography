
\chapter{Indledning}\label{kapInd}
Processen er vigtig i udviklingen af systemer, da der med god projektstyring og planlægning kan imødekommes uforudsete hændelser og derved undgå store forsinkelser i projektarbejdet. Ved brug af risikohåndtering af projektet kan opgaver prioriteres efter, hvad der er størst risiko for, vil forstyrre projektarbejdet. I dette bachelorprojekt er der taget udgangspunkt i den agile arbejdsproces, Scrum. I Scrum udføres timebestemte opgaver (tasks) i et interval (sprint), der i dette projekt har varet fra to til tre uger. Der er til planlægning af hvert sprint blevet brugt risikohåndtering til at bestemme prioriteten af især softwareopgaverne for at undgå, at udviklingsprocessen blev sat i hold. 
I processen har gruppens tre medlemmer haft ligelig indflydelse på indholdet af Automatisk Ultralydsscanner. Til udarbejdelse af bilagene \ref{Kravspecifikation} Kravspecifikation, \ref{Accepttest} Accepttest og \ref{Udviklingsdokument} Dokumentation er Unified Modeling Language (UML) og Systems Modeling Language (SysML) anvendt til modellering af systemet Automatisk Ultralydsscanner.

Til belysning af brugernes mening om en automatisk ultralydsscanner er kvalitative og kvantitative metoder anvendt. Et kvantitativt spørgeskema er benyttet til at undersøge potentielle patienters
holdninger til robotteknologi i forbindelse med ultralydsscanninger, mens et kvalitativt
interview med henholdsvis en radiograf og en radiolog har været med til at belyse de sundhedsfagliges
synsvinkel. Litteratursøgning er benyttet til at undersøge omkostningseffektiviteten ved screeningsprogrammer. Derudover er der foretaget en økonomisk analyse for at undersøge omkostningerne ved at indføre Automatisk Ultralydsscanner. Undersøgelse af proceduren for medicinsk godkendelse er lavet, da Automatisk Ultralydsscanner defineres som medicinsk udstyr. Til den medicinske godkendelse er der fulgt direktiver og tilhørende standarder. 



